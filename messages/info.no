Kartverkets WMTS-tjenester har i lengre tid hatt utfordringer knyttet til ytelsen. Dette skjer i forbindelse med overgang til en ny og moderne plattform (gitt at vi får flyttet over), som ledd i moderniseringen av applikasjonen Norgeskart. Dagens tjenester er i stor grad bygget opp på eldre systemer og programvare, og har behov for et løft. Overgangen til ny plattform vil sørge for stabile og fremtidsrettede tjenester.
Det kan forventes utfordringer med ytelsen i lengre tid fremover grunnet denne overgangen, og vi estimerer at tjenesten kjører på nye systemer innen utgangen av april/mai.
Vi beklager på det sterkeste ulempene dette medfører for brukerne våre, og forsikrer om at vi jobber på spreng for å bedre ytelsen raskest mulig.
